---
File:
  - "[[၁၉၅၁ ခုနှစ်၊ ခွင့်ရက်နှင့် အလုပ်ပိတ်ရက် အက်ဥပဒေကို ပြင်ဆင်သည့် ဥပ‌‌‌ဒေ (၂၀၁၄ ခုနှစ်).docx]]"
aliases:
  - ၁၉၅၁ ခုနှစ်၊ ခွင့်ရက်နှင့် အလုပ်ပိတ်ရက် အက်ဥပဒေကို ပြင်ဆင်သည့် ဥပ‌‌‌ဒေ
Binder:
  - "[[မြန်မာ့အလုပ်သမား ဥပဒေပေါင်းချုပ်]]"
title: ၁၉၅၁ ခုနှစ်၊ ခွင့်ရက်နှင့် အလုပ်ပိတ်ရက် အက်ဥပဒေကို ပြင်ဆင်သည့် ဥပ‌‌‌ဒေ (၂၀၁၄ ခုနှစ်)
---
(၂၀၁၄ ခုနှစ်၊ ပြည်ထောင်စုလွှတ်တော် ဥပဒေအမှတ် ၃၀။)
<br>၁၃၇၆ ခုနှစ်၊ ဝါဆိုလပြည့်ကျော် ၇ ရက်
<br>(၂၀၁၄ ခုနှစ်၊ ဇူလိုင်လ ၁၈ ရက်)
<br>ပြည်ထောင်စုလွှတ်တော်သည် ဤဥပဒေကို ပြဋ္ဌာန်းလိုက်သည်။

1. ၁။ ဤဥပဒေကို [[၁၉၅၁ ခုနှစ်၊ ခွင့်ရက်နှင့် အလုပ်ပိတ်ရက် အက်ဥပဒေကို ပြင်ဆင်သည့် ဥပ‌‌‌ဒေ (၂၀၁၄ ခုနှစ်)|၁၉၅၁ ခုနှစ်၊ ခွင့်ရက်နှင့် အလုပ်ပိတ်ရက် အက်ဥပဒေကို ပြင်ဆင်သည့် ဥပ‌‌‌ဒေ]]ဟုခေါ်တွင် စေရမည်။
2. ၂။ ၁၉၅၁ ခုနှစ်၊ ခွင့်ရက်နှင့် အလုပ်ပိတ်ရက်အက်ဥပဒေတွင်-
	- (က) ပုဒ်မ ၁ ၊ ပုဒ်မခွဲ(၂) ကိုအောက်ပါအတိုင်း အစားထိုးရမည်- ^36e953
		- “(၂) ဤဥပဒေသည် ပြည်ထောင်စုသမ္မတမြန်မာနိုင်ငံတော်တစ်ဝန်းလုံးတွင် အာဏာတည်စေရမည့်အပြင် အလုပ်အမျိုး အစား၊ လုပ်ငန်းအမျိုးအစား၊ အလုပ်ဌာနအမျိုးအစားအားလုံးနှင့် သက်ဆိုင်စေရမည်။”
	- (ခ) ပုဒ်မ ၂၊ပုဒ်မခွဲ(၂)ကို အောက်ပါအတိုင်းအစားထိုးရမည်- ^667a25
		- “(၂) ခွင့်ရက်ဆိုရာတွင် လုပ်သက်ခွင့်ရက်၊ ရှောင်တခင်ခွင့်ရက်၊ ဆေးလက်မှတ်ခွင့်ရက်နှင့် မီးဖွားခွင့်ရက် တို့ပါဝင်သည်။”
	- (ဂ) ပုဒ်မ ၂ ၊ ပုဒ်မခွဲ (၄) ကိုအောက်ပါအတိုင်း အစားထိုးရမည်- ^6d6a62
		- “(၄) အလုပ်သမားဆိုသည်မှာ နေ့စားအလုပ်သမား၊ ယာယီအလုပ်သမားနှင့် အမြဲတမ်းအလုပ်သမားအပါအဝင် စီးပွားရေးလုပ်ငန်းတစ်ခုတွင်ဖြစ်စေ၊အသက်မွေးဝမ်းကျောင်းအတွက်ဖြစ်စေ မိမိ၏လုပ်အားအပေါ် အားကိုး အားထားပြုလုပ်ကိုင် နေသူကိုဆိုလိုသည်။ သို့ရာတွင် အောက်ပါတို့မပါဝင်ချေ-
			- (က) ကိုယ်ပိုင်အလုပ်၊ ကိုယ်ပိုင်စက်မှုလက်မှုလုပ်ငန်း သို့မဟုတ် စီးပွားရေးလုပ်ငန်း သို့မဟုတ် ကိုယ်ပိုင်အလုပ်ဌာန လုပ်နေသည့် အလုပ်ရှင်ဖြစ်လျှင်ထိုအလုပ်ရှင်၏ မိဘ၊ ခင်ပွန်း၊ ဇနီး၊ သားသမီး၊ ညီအစ်ကို (အရင်း)၊ ညီအစ်မ(အရင်း)နှင့် မောင်နှမအရင်းများ၊ ^77930b
			- (ခ) အလုပ်ကဖြစ်စေ၊ စက်မှုလက်မှုလုပ်ငန်းကဖြစ်စေ သို့မဟုတ် စီးပွားရေးလုပ်ငန်းကဖြစ်စေ၊ အလုပ်ဌာနက ဖြစ်စေ ရရှိသော အမြတ်အစွန်းထဲမှ အခကြေးငွေကို မိမိ၏ ဝေစုအဖြစ်ဖြင့် ရရှိသူများ၊ ^943ee5
			- (ဂ) ထမင်းချက်၊ အိမ်သန့်ရှင်းရေး၊ ကလေးထိန်းနှင့် အစောင့်၊ ^b051d1
			- (ဃ) တည်ဆဲဥပဒေတစ်ရပ်ရပ်အရ အကြောင်းအားလျော်စွာ အခကြေးငွေနှင့်သော်လည်းကောင်း၊ လစာငွေနှင့်သော်လည်း ကောင်း ပေးရန်ပြဋ္ဌာန်းထားသည့် ခွင့်ရက်နှင့် အလုပ်ပိတ်ရက်များရရှိသော နိုင်ငံ့ဝန်ထမ်းများ၊” ^6f2613
		- (ဃ) ပုဒ်မ ၂ ၊ ပုဒ်မခွဲ(၇) ၌ ပါရှိသော “မှတ်ပုံဝင်ဆရာဝန်” ဆိုသည့်စကားရပ်ကို “မှတ်ပုံတင်ဆရာဝန်” ဆိုသည့် စကားရပ် ဖြင့်လည်းကောင်း၊ “မြန်မာနိုင်ငံဘယဆေးဆိုင်ရာအက်ဥပဒေ” ဆိုသည့် စကားရပ်ကို “မြန်မာနိုင်ငံတိုင်းရင်းဆေးကောင်စီဥပဒေ” ဆိုသည့်စကားရပ်ဖြင့်လည်းကောင်း၊ “တည်ဆဲတရားဥပဒေ တစ် ရပ်ရပ်” ဆိုသည့် စကားရပ်ကို “တည်ဆဲဥပဒေတစ်ရပ်ရပ်”ဆိုသည့်စကားရပ်ဖြင့်လည်းကောင်း “နိုင်ငံတော် သမ္မတ”ဆိုသည့်စကားရပ်ကို “ကျန်းမာရေးဝန်ကြီးဌာန၊ ပြည်ထောင်စုဝန်ကြီး”ဆိုသည့် စကားရပ် ဖြင့် လည်းကောင်း အသီးသီးအစားထိုးရမည်။ ^8335c5
		- (င) ပုဒ်မ၂ ၊ ပုဒ်မခွဲ(၈) ကိုအောက်ပါအတိုင်း အစားထိုးရမည်- ^d01f39
			- “(၈) အလုပ်ပိတ်ရက်ဆိုသည်မှာ ရက်သတ္တပတ် အလုပ်ပိတ်ရက်နှင့် အများပြည်သူ အလုပ်ပိတ်ရက်တို့ကို ဆိုသည်။”
3. ၃။ ၁၉၅၁ ခုနှစ်၊ ခွင့်ရက်နှင့်အလုပ်ပိတ်ရက်အက်ဥပဒေ ပုဒ်မ ၃၊ ပုဒ်မခွဲ(၁)၊ ပုဒ်မခွဲ(၂) နှင့် ပုဒ်မ၁၄၊ ပုဒ်မခွဲ (၁) တို့၌ပါရှိသော “အများအလုပ်ပိတ်ရက်”ဆိုသည့်စကားရပ်ကို “အများပြည်သူအလုပ်ပိတ်ရက်” ဆိုသည့်စကား ရပ်ဖြင့် အစားထိုးရမည်။ ^a73048
4. ==၄။ ၁၉၅၁ ခုနှစ်၊ ခွင့်ရက်နှင့် အလုပ်ပိတ်ရက် အက်ဥပဒေ ပုဒ်မ ၃၊ ပုဒ်မခွဲ(၁) ၌ ပါရှိသော “ပြည်ထောင်စုမြန်မာနိုင်ငံအတွင်းရှိအစိုးရရုံးများအတွက်ရုံးပိတ်ရက်များ” ဆိုသည့်စကားရပ်ကို “ပြည်ထောင်စု အစိုးရအဖွဲ့ကအမိန့်ကြော်ငြာစာဖြင့်နှစ်စဉ် ထုတ်ပြန်ကြေညာသည့် အများပြည်သူအလုပ်ပိတ်ရက်များ” ဆိုသည့် စကားရပ်ဖြင့် အစားထိုးရမည်။==
5. ၅။ ၁၉၅၁ ခုနှစ်၊ ခွင့်ရက်နှင့် အလုပ်ပိတ်ရက် အက်ဥပဒေပုဒ်မ ၃၊ ပုဒ်မခွဲ (၃) ၏နောက်တွင်ပုဒ်မခွဲ (၄) အဖြစ် အောက်ပါအတိုင်းဖြည့်စွက်ရမည်- ^5e6eff
	- “(၄) အလုပ်ရှင်သည် အလုပ်သမားများအတွက် ရက်သတ္တတစ်ပတ်လျှင် အနည်းဆုံးတစ်ရက်ကို အခကြေးငွေ သို့မဟုတ် လစာငွေအပြည့်ဖြင့် အလုပ်ပိတ်ရက်အဖြစ်သတ်မှတ်၍ခွင့်ပြုပေးရမည်။”
6. ၆။ ၁၉၅၁ ခုနှစ်၊ ခွင့်ရက်နှင့် အလုပ်ပိတ်ရက် အက်ဥပဒေ ပုဒ်မ ၆၊ ပုဒ်မခွဲ (၂) ၌ပါရှိသော “မှတ်ပုံဝင်ဆရာဝန်” ဆိုသည့် စကားရပ်ကို “မှတ်ပုံတင်ဆရာဝန်” ဆိုသည့် စကားရပ်ဖြင့် အစားထိုးရမည်။ ^7a86dc
7. ၇။ ၁၉၅၁ ခုနှစ်၊ ခွင့်ရက်နှင့် အလုပ်ပိတ်ရက် အက်ဥပဒေပုဒ်မ ၆၊ ပုဒ်မခွဲ(၃) ကိုပယ်ဖျက်ရမည်။ ^0fdd75
8. ၈။ ၁၉၅၁ ခုနှစ်၊ ခွင့်ရက်နှင့် အလုပ်ပိတ်ရက်အက်ဥပဒေ ပုဒ်မ ၇ ၏နောက်တွင် ပုဒ်မ ၇ - က အဖြစ် အောက်ပါအတိုင်း ဖြည့်စွက်ရမည်-
	- “၇-က။ ကိုယ်ဝန်ဆောင် အမျိုးသမီးအလုပ်သမားများအား မီးမဖွားမီရက် သတ္တပတ်ခြောက်ပတ်နှင့် မီးဖွားပြီး ရက်သတ္တပတ် ရှစ်ပတ်ကို သက်ဆိုင်ရာအခကြေးငွေ နှင့် ဖြစ်စေ၊ လစာငွေနှင့်ဖြစ်စေ မီးဖွားခွင့်ရက်အဖြစ်ဖြင့် ခွင့်ပြုရမည်။ မီးဖွားခွင့်ရက်ကို ဆေးလက်မှတ်ခွင့်ရက်နှင့် ဆက်စပ်ခံစားခွင့်ပြုနိုင်သည်။”
9. ၉။ ၁၉၅၁ ခုနှစ်၊ ခွင့်ရက်နှင့် အလုပ်ပိတ်ရက်အက်ဥပဒေ ပုဒ်မ ၁၂၊ ပုဒ်မခွဲ (၂) ၌ပါရှိသော “နိုင်ငံတော်သမ္မတ” ဆိုသည့်စကားရပ်ကို “အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီးဌာန ပြည်ထောင်စုဝန်ကြီး” ဆိုသည့် စကားရပ်ဖြင့် အစားထိုးရမည်။ ^f77dea
10. ၁၀။ ၁၉၅၁ ခုနှစ်၊ ခွင့်ရက်နှင့် အလုပ်ပိတ်ရက် အက်ဥပဒေ ပုဒ်မ ၁၃ ၌ပါရှိသော “နိုင်ငံတော်သမ္မတသည်” ဆိုသည့် စကားရပ်ကို“အလုပ်သမား၊အလုပ်အကိုင်နှင့်လူမှုဖူလုံရေးဝန်ကြီးဌာန ပြည်ထောင်စုဝန်ကြီးသည် ပြည်ထောင်စုအစိုးရအဖွဲ့၏ သဘောတူညီချက်ဖြင့်” ဆိုသည့်စကားရပ်ဖြင့် အစားထိုးရမည်။ ^8eca4a
11. ၁၁။ ၁၉၅၁ ခုနှစ်၊ ခွင့်ရက်နှင့် အလုပ်ပိတ်ရက်အက်ဥပဒေပုဒ်မ ၁၇ ကိုပယ်ဖျက်ရမည်။ ^e0edc7
12. ၁၂။ ၁၉၅၁ ခုနှစ်၊ ခွင့်ရက်နှင့် အလုပ်ပိတ်ရက် အက်ဥပဒေပုဒ်မ ၁၈ ကိုအောက်ပါအတိုင်းအစားထိုးရမည်- ^c35634
	- “၁၈။ ဤဥပဒေပါ ပြဋ္ဌာန်းချက်များကို အကောင်အထည်ဖော်ဆောင်ရွက်ရာတွင်အလုပ်သမား၊အလုပ်အကိုင်နှင့် လူမှုဖူလုံရေး ဝန်ကြီးဌာနသည်-
		- (က) လိုအပ်သော နည်းဥပဒေ၊ စည်းမျဉ်းနှင့် စည်းကမ်းများကို ပြည်ထောင်စုအစိုးရအဖွဲ့၏ သဘောတူညီချက်ဖြင့် ထုတ်ပြန်နိုင်သည်။ ^61aa2a
		- (ခ) လိုအပ်သော အမိန့်ကြော်ငြာစာ၊ အမိန့်၊ ညွှန်ကြားချက်နှင့် လုပ်ထုံးလုပ်နည်းများကို ထုတ်ပြန်နိုင်သည်။” ^02df64
13. ၁၃။ ၁၉၅၁ ခုနှစ်၊ ခွင့်ရက်နှင့် အလုပ်ပိတ်ရက်အက်ဥပဒေ (၁၉၅၁ ခုနှစ်၊ အက်ဥပဒေအမှတ် ၅၈) ပါဇယားကိုပယ်ဖျက်ရမည်။

ပြည်ထောင်စုသမ္မတမြန်မာနိုင်ငံတော်ဖွဲ့စည်းပုံအခြေခံဥပဒေအရ ကျွန်ုပ်လက်မှတ်ရေးထိုးသည်။
(ပုံ) သိန်းစိန်
နိုင်ငံတော်သမ္မတ
ပြည်ထောင်စုသမ္မတမြန်မာနိုင်ငံတော်
---
File:
  - "[[၂၀၁၄ ခုနှစ်၊ မှတ်ပုံမတင်မနေရ ပြဋ္ဌာန်းချက်နှင့် သက်ဆိုင်သည် အလုပ်ဌာနများရှိ ပုတ်ပြတ်၊ နေ့စား၊ ယာယီ ဝန်ထမ်းများပါ အကျုံးဝင်မှတ်ပုံတင်ရန် ထုတ်ပြန်ကြေညာခြင်း.docx]]"
aliases:
  - မှတ်ပုံမတင်မနေရ ပြဋ္ဌာန်းချက်နှင့် သက်ဆိုင်သည် အလုပ်ဌာနများရှိ ပုတ်ပြတ်၊ နေ့စား၊ ယာယီ ဝန်ထမ်းများပါ အကျုံးဝင်မှတ်ပုံတင်ရန် ထုတ်ပြန်ကြေညာခြင်း
Date: 2014-11-25
---
ပြည်ထောင်စုသမ္မတမြန်မာနိုင်ငံတော်အစိုးရ

အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီးဌာန  

လူမှုဖူလုံရေးရုံးချုပ်

([[၂၀၁၄ ခုနှစ်၊ မှတ်ပုံမတင်မနေရ ပြဋ္ဌာန်းချက်နှင့် သက်ဆိုင်သည် အလုပ်ဌာနများရှိ ပုတ်ပြတ်၊ နေ့စား၊ ယာယီ ဝန်ထမ်းများပါ အကျုံးဝင်မှတ်ပုံတင်ရန် ထုတ်ပြန်ကြေညာခြင်း|မှတ်ပုံမတင်မနေရ ပြဋ္ဌာန်းချက်နှင့် သက်ဆိုင်သည် အလုပ်ဌာနများရှိ ပုတ်ပြတ်၊ နေ့စား၊ ယာယီ ဝန်ထမ်းများပါ အကျုံးဝင်မှတ်ပုံတင်ရန် ထုတ်ပြန်ကြေညာခြင်း]])

ညွှန်ကြားချက်အမှတ် (၃၀/၂၀၁၄)

၂၀၁၄ ခုနှစ်၊ နိုဝင်ဘာလ ၂၅ ရက်

အကြောင်းအရာ။ [[၂၀၁၄ ခုနှစ်၊ မှတ်ပုံမတင်မနေရ ပြဋ္ဌာန်းချက်နှင့် သက်ဆိုင်သည် အလုပ်ဌာနများရှိ ပုတ်ပြတ်၊ နေ့စား၊ ယာယီ ဝန်ထမ်းများပါ အကျုံးဝင်မှတ်ပုံတင်ရန် ထုတ်ပြန်ကြေညာခြင်း|မှတ်ပုံမတင်မနေရ ပြဋ္ဌာန်းချက်နှင့် သက်ဆိုင်သည် အလုပ်ဌာနများရှိ ပုတ်ပြတ်၊ နေ့စား၊ ယာယီ ဝန်ထမ်းများပါ အကျုံးဝင်မှတ်ပုံတင်ရန် ထုတ်ပြန်ကြေညာခြင်း]]

ရည်ညွှန်းချက်။ အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီးဌာန၏ ၂၀-၆-၂၀၁၄ရက်နေ့ရက်စွဲပါ အမိန့်ကြော်ငြာစာအမှတ် (၅၈/၂၀၁၄)

1. ၁။ ၂၀၁၂ ခုနှစ်၊ လူမှုဖူလုံရေးဥပဒေ ပုဒ်မ ၁၁ (က)နှင့် နည်းဥပဒေ ၄၀ (က) တို့အရ အလုပ်သမား ၅ဦးနှင့်အထက် အလုပ်လုပ်ကိုင်သော မှတ်ပုံမတင်မနေရ ပြဋ္ဌာန်းချက်နှင့် သက်ဆိုင်သည့်အလုပ်ဌာန များနှင့် အလုပ်သမားများအား ရည်ညွှန်းချက်ပါ အမိန့်ကြော်ငြာစာဖြင့် ဖြန့်ဝေပြီးဖြစ်ပါသည်။
2. ၂။ ထိုသို့ ရည်ညွှန်းချက်ပါ အမိန့်ကြော်ငြာစာဖြင့် ဖြန့်ဝေထားသော်လည်း အချို့လုပ်ငန်းရှင်များသည် မိမိတို့လုပ်ငန်းဌာနတွင် အလုပ်လုပ်နေသူအားလုံးကို မှတ်ပုံတင်မှုမရှိခြင်း၊ မှတ်ပုံတင်ရမည်ကို နားလည် မှုလွဲမှားနေခြင်းတို့ကြောင့် အချို့အာမခံအလုပ်သမားများသည် လူမှုဖူလုံရေးဥပဒေပါ ခံစားခွင့်များခံစား ရမည့်အချိန်များတွင် နစ်နာဆုံးရှံးမှုများရှိနေသည်ကို တွေ့ရှိနေရပါသည်။ ထို့အပြင် အချို့အလုပ်ရှင် များသည် အာမခံအလုပ်သမားတစ်ဦးအား အလုပ်ခန့်ပြီး အချိန်မီမှတ်ပုံတင်မှု မရှိခြင်းကြောင့် ထိုအာမခံ အလုပ်သမားအကျိုးခံစားခွင့်ရရှိရန် အကြောင်းကိစ္စဖြစ် ပေါ်လာသည့်အခါ လူမှုဖူလုံရေးအဖွဲ့မှ ခွင့်ပြု ထုတ်ပေးနိုင်ခြင်းမရှိဘဲ အလုပ်ရှင်ကသာ စိုက်ထုတ်ပေးလျော်ရသည့် ကိစ္စများလည်း ဖြစ်ပေါ်လျက်ရှိပါ သည်။
3. ၃။ အလုပ်သမားအားလုံး မှတ်ပုံတင်ရန်ကိစ္စနှင့် ပတ်သက်၍ [[၂၀၁၂ ခုနှစ်၊ လူမှုဖူလုံရေး ဥပဒေ]]နှင့် [[၂၀၁၄ ခုနှစ်၊ လူမှုဖူလုံရေး နည်းဥပဒေများ|နည်းဥပဒေ]]များတွင် အောက်ပါအတိုင်း ပြဋ္ဌာန်းထားပါသည်-
	- (က) [[၂၀၁၂ ခုနှစ်၊ လူမှုဖူလုံရေး ဥပဒေ#^788adf|ဥပဒေပုဒ်မ ၂ (က)]]။ အလုပ်သမားဆိုသည်မှာ လုပ်ငန်းဌာန တစ်ခုခုတွင် အမြဲတမ်းဖြစ်စေ၊ ယာယီဖြစ်စေ၊ ကာယအား သို့မဟုတ် ဉာဏအားကိုအသုံးပြုပြီး လုပ်ကိုင်၍ရရှိသော လုပ်ခဖြင့် အသက်မွေးဝမ်းကျောင်းမှု ပြုနေသူကို ဆိုသည်။ ယင်းစကားရပ်တွင် လုပ်ခရသည်ဖြစ်စေ၊ မရသည် ဖြစ်စေ အလုပ်လုပ်ကိုင်လျက်ရှိသော အလုပ်သင်များ၊ ပညာသင်များလည်း ပါဝင်သည်။ သို့ရာတွင် အလုပ်ရှင်နှင့် အတူနေပြီး အလုပ်ရှင်အပေါ်မှီခိုနေသော အလုပ်ရှင်၏ မိသားစုမပါဝင်။
	- (ခ) နည်းဥပဒေ ၄၂ (က)။ နည်းဥပဒေ ၄၀ နှင့် ၄၁ တို့ပါ လုပ်ငန်းဌာနများတွင် အလုပ်ရှင်ကို မှီခိုနေသည့်ဇနီး၊ ခင်ပွန်း၊ သားသမီးနှင့်မိဘတို့မှအပ လုပ်ခအနည်းအများမရွေး၊ လုပ်ခရသည်ဖြစ်စေ၊ မရသည်ဖြစ်စေ အလုပ်လုပ်နေသူများနှင့် လုပ်ခရသည့်အလုပ်သင်နှင့်ပညာသင်များ၊ လုပ်ခမရသည့် အလုပ်သင်နှင့် ပညာသင်များအားလုံးသည် မိမိတို့ လုပ်ကိုင်ရသည့်အလုပ်သည် အမြဲတမ်းဖြစ်စေ၊ ယာယီဖြစ်စေ၊ ရာသီအလိုက်လုပ်ကိုင်ရသည့်လုပ်ငန်းဖြစ်စေ၊ ဆောင်ရွက်ရသည့်လုပ်ငန်းသည် အလုပ် ကြမ်းဟုတ်သည်ဖြစ်စေ၊ မဟုတ်သည်ဖြစ်စေ၊ မည်သည့်လုပ်ငန်းအမျိုးအစားကို လုပ်ကိုင်နေရသည် ဖြစ်စေ အလုပ်လုပ်နေသူများအားလုံးသည် လူမှုဖူလုံရေးစနစ်နှင့် အလုပ်တွင်ထိခိုက်မှု အကျိုးခံစားခွင့် အာမခံစနစ်တို့အတွက် မှတ်ပုံမတင်မနေရ ပြဋ္ဌာန်းချက်များနှင့် သက်ဆိုင်စေရမည်။
4. ၄။ ထို့ကြောင့် မှတ်ပုံမတင်မနေရ ပြဋ္ဌာန်းချက်များနှင့် သက်ဆိုင်သော အလုပ်ဌာနများတွင် အလုပ် လုပ်ကိုင်လျက်ရှိသော လုပ်ခရရှိသည့် ယာယီ၊ ပုတ်ပြတ်၊ နေ့စား၊ လစားအလုပ်သမားအားလုံးနှင့် လုပ်ခ မရရှိသော အလုပ်သင်၊ အစမ်းခန့်အလုပ်သမားများပါမကျန် သတ်မှတ်ချက်များနှင့်အညီ သက်ဆိုင်ရာ လူမှုဖူလုံရေးရုံးတွင် မှတ်ပုံတင်ပြီးထည့်ဝင်ကြေးများကို ပေးသွင်း၍ အာမခံထားရှိရမည် ဖြစ်ပါသည်။
5. ၅။ ထို့အပြင် မှတ်ပုံတင်ပြီး အာမခံအလုပ်သမားများ ဆေးကုသမှု ခံစားခွင့်နှင့် ငွေကြေးအကျိုးခံစားခွင့် များနှင့် ပတ်သက်၍ ၂၀၁၂ခုနှစ်၊ လူမှုဖူလုံရေးဥပဒေ ပုဒ်မ ၁၀၁ (ခ)၊ နည်းဥပဒေ ၅၂၊ ၆၈ နှင့် ဥပဒေသစ်ကို အကောင်အထည်ဖော်ပြီးနောက်ပိုင်း ထုတ်ပြန်ခဲ့သော အမိန့်ကြော်ငြာစာများ၊ အမြဲတမ်း ရုံးအမိန့်စာများ၊ ညွှန်ကြားချက်များနှင့်အညီ ခံစားခွင့်ရှိမည် ဖြစ်ပါသည်။
6. ၆။ အကယ်၍ မိမိဝန်ထမ်း အလုပ်သမားများအား ညွှန်ကြားချက်များနှင့်အညီ မှတ်ပုံတင်ရန် ပျက်ကွက် ခဲ့ပါက ၂၀၁၂ ခုနှစ်၊ လူမှုဖူလုံရေးဥပဒေ ပုဒ်မ ၆၉ နှင့်အညီ ပျက်ကွက်ခဲ့သည့် ထည့်ဝင်ကြေးများကို ပြန်လည်ပေးသွင်းရမည့်အပြင် ၎င်းအလုပ်သမား ရထိုက်ခွင့်ရှိသော အကျိုးခံစားခွင့်များကိုပါ အလုပ်ရှင် မှ ကျခံရမည်ဖြစ်ပါသည်။
7. ၇။ သို့ဖြစ်ပါ၍ အာမခံအလုပ်သမားများ အကျိုးခံစားခွင့် ခံစားရန် အခြေအနေ ပေါ်ပေါက်လာသည့်အခါ နစ်နာဆုံးရှုံးမှု မရှိစေရေးအတွက် မှတ်ပုံမတင်မနေရ ပြဋ္ဌာန်းချက်များနှင့် သက်ဆိုင်သည့် အလုပ်ဌာန များရှိ အလုပ်ရှင်များသည် မိမိတို့ဌာနရှိ ယာယီ၊ ပုတ်ပြတ်၊ နေ့စားဝန်ထမ်းများပါမကျန် အကျုံးဝင် မှတ်ပုံတင်ပြီး အလုပ်ရှင်၊ အလုပ်သမားထည့်ဝင်ကြေးပေးသွင်းသွားနိုင်ရေးအတွက် ဤညွှန်ကြားချက် အား မြို့နယ်ရုံးခွဲတာဝန်ခံများမှ အလုပ်ဌာနများသို့ အသိပေးညှိနှိုင်းဆောင်ရွက်မှုများ ပြုလုပ်သွားရမည် ဖြစ်ပါသည်။
8. ၈။ ဤညွှန်ကြားချက်အား လိုက်နာဆောင်ရွက်သွားမည် ဖြစ်ကြောင်းနှင့် ဆောင်ရွက်ပြီးထားရှိမှု အခြေအနေများကို ရုံးချုပ် (အာမခံ) ဌာနသို့ ပြန်လည်တင်ပြရန် ညွှန်ကြားလိုက်သည်။

ဒေါ်ဝင်းမော်ထွန်း

ဥက္ကဋ္ဌ၊ လူမှုဖူလုံရေးအဖွဲ့

ဒုတိယဝန်ကြီး

အလုပ်သမား၊ အလုပ်အကိုင်နှင့် လူမှုဖူလုံရေးဝန်ကြီးဌာန